# Käyttöohje toteutetuille toiminnallisuuksille

Sovellukseen tallennettujen tietojen tarkastelu onnistuu pääsääntöisesti ilman sisäänkirjautumista. Poikkeus tästä on tietenkin tietyn käyttäjän omien tietojen tarkastelu. Uusien tietokohteiden lisääminen, sekä niiden muokkaus tai poistaminen vaatii sisäänkirjautumisen. Tutkimuspaikkojen hakua varten ei tarvitse kirjautua sisään.

### Uuden käyttäjätunnuksen luominen

Uuden käyttäjätunnuksen saa luotua sovelluksen oikeassa yläkulmassa olevasta "Create a new account" -linkistä. Käyttäjätunnus luodaan lisäämällä lomakkeen kohtiin haluttu nimi, käyttäjänimi ja salasana, sekä painamalla nappia "Create a new user."

### Sisäänkirjautuminen

Sisään kirjaudutaan niinikään sovelluksen oikean yläkulman linkistä "Login." Syötä lomakkeelle käyttäjänimesi ja salasanasi ja paina "Login."

### Listattujen tutkimuspaikkojen tarkastelu

Sovellukseen lisättyjä tutkimuspaikkoja voi tarkastella linkkaamalla yläpalkista linkkiä "All sampling sites."

### Tutkimuspaikkojen hakeminen

Voit etsiä tutkimuspaikkoja paikannimillä tai nimien osilla. Paina tutkimuspaikkojen listan alapuolella olevaa linkkiä "Search from sites" tai navigoi sivulle sovelluksen yläpalkista, kirjoita avautuvaan hakukenttään haluamasi paikannimi tai sen osa, ja paina "Search"-nappulaa. 

Esimerkiksi kaikki Saimaalla sijaitsevat tutkimuspaikat löytyvät haulla "Saimaa", kun taas haku "järvi" löytää esimerkiksi Inarijärven, Kemijärven ja Kilpisjärven.

### Uuden tutkimuspaikan lisääminen

Voit lisätä tutkimuspaikkoja niiden listauksen alta löytyvän "Add a new sampling site" -linkin kautta. Syötä avautuvaan kenttään haluamasi tutkimuspaikan nimi ja paina "Add a new site" -nappulaa.

### Tietyn tutkimuspaikan tietojen tarkastelu, muokkaus ja poistaminen

Tietyn tutkimuspaikan tietoja pääset tarkastelemaan linkkaamalla kyseisen paikan nimeä tutkimuspaikkalistassa. 

Voit muuttaa tutkimuspaikan nimeä kirjoittamalla korjatun nimen sivulla olevaan tekstikenttään ja painamalla "Rename this site" -nappulaa. 

Voit poistaa kyseisen tutkimuspaikan painamalla tekstikentän alapuolella olevaa punareunaista "Delete this site" -nappulaa. Huomioithan, että tutkimuspaikan poistaminen poistaa myös kaikki kyseiseen paikkaan lisätyt näytteet.

### Tietyn näytteen tietojen tarkastelu

Kaikki tietylle tutkimuspaikalle lisätyt näytteet näet kyseisen tutkimuspaikan sivulla "Delete this site" -nappulan alapuolella olevasta listasta. Voit tarkastella tiettyä näytettä sen kohdalla olevasta linkistä. 

### Näytteen muokkaus ja poistaminen

Näytteitä voi muokata menemällä tietyn näytteen omalle sivulle ja painamalle nappulaa "Edit this sample." Muista täyttää avautuvan lomakkeen kaikki kohdat tai ne tallentuvat (toistaiseksi) tietokantaan tyhjinä. Kun olet korjannut näytteen tiedot, paina "Update this sample." 

Näytteen saa poistettua näytteen omalta sivulta painamalla punareunaista "Delete this sample" -nappulaa.

### Uuden näytteen lisääminen

Voit lisätä tutkimuspaikalle näytteen kyseisen tutkimuspaikan omalla sivulla. Sivun alalaidassa olevan "Add a sample to this site" -linkin kautta pääset lomakkeelle, johon voit valita valikosta tutkimuspaikan, sekä kirjoittaa tekstikenttiin näytteen nimen, tyypin, lajin, sekä lajin edustajien lukumäärän. Tiedot tallentuvat, kun painat "Add a new sample" -nappulaa.

### Omien tutkimustietojen tarkastelu

Pääset tarkastelemaan omia tietojasi sovelluksen yläpalkin "My research" -linkistä. Sivulla näet, montako tutkimuspaikkaa ja näytettä olet lisännyt sovellukseen, sekä lisäämäsi näytteet.
